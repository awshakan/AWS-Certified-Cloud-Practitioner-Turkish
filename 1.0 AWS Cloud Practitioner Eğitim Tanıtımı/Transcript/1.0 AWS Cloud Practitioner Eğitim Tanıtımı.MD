
Merhaba Ben Hakan, AWS Cloud Practitioner Eğitimine hoşgeldiniz. 

Eğitim detaylarına geçmeden önce bilmenizi isterim ki bu gönüllü bir eğitim projesidir ve AWS Türkiye ile bir bağlantısı yoktur. Eğitimin İlk birkaç bölümünü test amaçlı hazırlıyorum. Hazırladığım içerik ve ses kalitesi beni memnun edecek seviyeye ulaştığında ise, baştan başlayarak aynı standartta eğitimin diğer bölümlerini de hazırlayacağım.

İtiraf etmeliyim ki daha önce bu tip bir eğitim içeriği hazırlama tecrübem olmadı. Yıllardır farklı konular üzerine yapmayı düşündüğüm fakat bir türlü fırsat bulamadığım bir projeydi, bu nedenle benim için güzel bir deneyim, sizler için de faydalı bir içerik olacağını umuyorum.


Cloud Practitioner eğitimi, AWS hakkında genel bilgi sahibi olmak isteyen kişiler için hazırlanmış başlangıç seviyesinde bir eğitim. AWS hakkında, hatta cloud computing hakkında hiçbir bilgisi olmayanlara dahil uygundur. AWS hizmetlerinden yararlanan şirketlerin yönetim, satış ve finans gibi departmanlarında görevli, yani sadece temel düzeyde bilgi sahibi olması gerekenlerin de sıkça tercih ettiği bir eğitim. 

Ben de AWS öğrenme sürecine bu eğitimle başlamıştım, bu eğitim ingilizce olarak, dijital ortamda AWS Training and Certification sitesi üzerinden ücretsiz  sunuluyor. Her ne kadar ben resmi eğitim içeriğine bağlı kalmaya azami özen gösterecek olsam da, eğer İngilizce seviyeniz yeterli ise orijinal eğitimi almanız sizin için daha yararlı olacaktır. Bu sayede yoruma açık bazı konularda  benim yerime, AWS’in kurumsal bakış açısını görerek daha iyi anlayabilirsiniz.


AWS sertifikalarına hazırlananlar ya da işletmelerinde AWS kullanarak farklı rol ve sorumluluklar almak isteyen kişiler için birçok farklı eğitim mevcut. Bu tip bir ihtiyacınız varsa  ilk başta AWS Training and Certification sitesini ziyaret ederek resmi içerikleri kontrol edin. Bu eğitimler maalesef ucuz değil bu sebeple alternatif olarak Linux Academy, Cloud Academy, A Cloud guru gibi sitelerden de benzeri eğitimleri alabilirsiniz. 



Şu anda ekranda Certification Roadmapi görüyorsunuz.  Farkedeceğiniz üzere aslında Cloud Practitioner sertifikası, rol tabanlı sertifikalar için öneriliyor ancak opsiyonel. .Zorunlu olmadığı için genelde insanlar bu sertifikayı atlayıp direk associate sınavlarına hazırlanıyorlar.  Eğer sertifikalar üzerinden ilerlemek gibi bir niyetiniz varsa başta practitioner sertifikasını almanın güzel bir temel ve motivasyon kaynağı olacağını düşünüyorum. Çünkü bu eğitimin içeriği diğer bütün sertifikaların içeriğini yüzeysel de olsa kapsıyor. Ben de associate sertifikalarını tamamlamadan önce önce bir zorunluluk olmamasına rağmen practitioner sertifikasını almıştım. Sağ tarafta gördüğünüz üzere speciality sertifikalarını almak için az practitioner yada associate sertifika sahibi olmanız gerekiyor, şu anda bu sınavlara hazırlanan biri olarak olduça zor olduklarını ve herhangi bir practitionerın bu sınavları geçebileceğini düşünmüyorum. Sertifikalar hakkında da genel bir bilgi verdiğime göre artık biraz eğitimin içeriğinden bahsedelim. 

Görebileceğiniz gibi eğitim beş temel bölümden oluşuyor, resmi içerikte course summary bölümünde aslında çok kısa bir final sunumu var ancak ben bu bölümde cloud practitioner eğitimi sonrası aws üzerine eğitimlerine devam etmek isteyen kişiler için rehber hazırlamak istiyorum daha doğrusu zaten AWS önerdiği yöntemleri sizle beraber inceliyor olacağım.

* İlk bölüm olan Cloud Consept bölümünde, genel Cloud Computing konseptinden biraz bahsedeceğim, daha sonrasında AWS Cloudu meydana getiren, global infrastrucure olarak adlandırılan yapıyı biraz inceleyeceğiz. Hızlı şekilde hemen hemen tüm temel konuların üzerinden geçip bir sonraki konumuz olan Core Services’e geçeceğiz. Yeri gelmişken bir konu hakkında bilgi verme ihtiyacı hissediyorum, eğitim içerisinde bir çok farklı başlık altında aynı konudan bahsediyor gibi gözükebilirim, ancak AWS’in oluşturduğu eğitim içeriği genelde aynı konuları her seferinde tekrar ederek ancak her seferinde başka bir ayrıntıyı daha ekleyerek konuları pekiştirmeniz üzerine kurulu. Eylül 2018 itibariyle, en çok servisin aktif olduğu N.Virginia üzerinde şu anda kullanabileceğiniz 198 farklı servisin olduğunu düşünürsek, öğrenmeye başladığımızda sabırlı olmazsak konular birbirine hızlı şekilde karışabilir o yüzden tekrar eden konuları sıkılmadan takip etmenizi, eğer sıkılırsanız ara verip daha sonra devam edin öneririm

* AWS'nin core services olarak adlandırdığı, yani sunduğu hizmetlerin ana omurgasını oluşturan servisleri ve bunların genel kullanım alanlarını öğreneceğiz

*  AWS'nin ve kurumsal olarak  Amazon firmasının en önem verdiği konuların başında güvenlik ve müşteri güveni geliyor. Güvenliğin olmadığı bir yerde müşteri güveni olamayacağını varsayarsak, bu bölümün uzun ve detaylı olacağını anlamak zor olmaz. AWS'in güvenlik konusuna genel  bakış açısını, denetim mekanizmalarını, güvenlik için tasarlanmış politika, araç, ürün ve servislerini detaylı olarak inceleyeceğiz. Bu konu bittiğinde yalnızca AWS için geçerli olmakla kalmayan bazı genel kavramlar ve bunların önemi konusunda da bilinçleneceğinizi düşünüyorum. 

*  Architechting bölümüne geldiğimizde artık çözümlerimizi nasıl planlayıp tasarlayacağımızı ve AWS Well-Architeched Framework yapısını inceleyeceğiz . Bu bölümün başında, özellikle yazılımcı geçmişi olanların da konuyu daha kolay anlayabilmeleri için AWS'den bağımsız  olarak yazılım dünyasında Türkçe’ye ‘Çözüm Mimarı’ olarak geçen rolün ne olduğunu anlatmaya çalışacağım . 

* Sonraki bölümde ise AWS'in ücretlendirme politikasını ve çeşitli hesaplama araçlarını inceleyeceğiz . Bununla beraber AWS'nin sunduğu destek dökümanlarını ve bunları nasıl kullanacağımızı, ayrıca farklı özelliklere sahip sunduğu destek paketlerinin incelemesini yapacağız.

İlk başta da belirttiğim gibi bu giriş seviyesi bir eğitim olduğu için herhangi bir teknik uzmanlık gerektirmiyor olmasına rağmen en azından bilgi teknolojileri konusunda temel bilgi sahibi olduğunuzu var sayıyorum. Eğitim ortalama 10 saat sürecek gibi gözüküyor, kurs sonuna da bilgilerinizi test edebileceğiniz bir test koymayı düşünüyorum yada sınava hazırlanacak kişiler için birlikte soru çözebiliriz, şu anda o aşamaya gelmek için çok uzun bir yol var gibi gözüküyor, bu aşamaya ulaştığımda tekrar değerlendireceğim.

Ayrıca belirtmekte fayda olduğunu düşündüğüm bir konu daha var; eğitimde mümkün olduğunca İngilizce terim kullanacağım, sunumlarda özellikle çoğu konuyu İngilizce göstereceğimçünkü maalesef bazı konular Türkçe’ye çevrildiğinde tam anlaşılmıyor, bazen de Türkçe İngilizce aynı anda kullanıldığında kulağa garip gelebiliyor, içerik geliştikçe bu konuda bir standart sağlayacağımı düşünüyorum.

İlk konumuz olan Cloud Concept’e geçiş yapabiliriz.

